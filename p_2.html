<!DOCTYPE html>
<html>
    <head>
        <meta charset="UTF-8">
        <title>Розмітка за допомогою плаваючих блоків</title>
        <link rel="stylesheet" href="styles_2.css" type="text/css"> 
        <style>
            
        </style>
    </head>

    <body>
        
        <div class = "sidebar"> 
            <ol>	
                <li><a href="p_1.html">Розмітка за допомогою таблиці</a></li>
                <li><a href="p_2.html">Розмітка за допомогою плаваючих блоків</a></li>
                <li><a href="p_3.html">Розмітка за допомогою inline -блоків</a></li>
            </ol>
        </div>  

        <div class = "header">
            <a style="color: rgb(245, 245, 245);" href="#">Українська література</a>
            <a style="color: rgb(245, 245, 245);" href="#">Зарубіжна література</a>
            <a style="color: rgb(245, 245, 245);" href="#">Навчання</a>
            <a style="color: rgb(245, 245, 245);" href="#">Літературознавство</a>
            <a style="color: rgb(245, 245, 245);" href="#">Іншими мовами</a>
        </div>
 
            <div class = "content">
                <p>Мов серед моря, ти жив у самотині, і море гойдало тебе. Ой, леле, ти хочеш ступити на суходіл? Ой, леле, ти хочеш знову сам нести своє тіло?</p>
                <p>Відповів Заратустра:</p>
                <p>– Я люблю людей.</p>
                <p>– А навіщо ж, – сказав святий, – подався в ліси і пустелю я? Хіба не тому, що занадто любив людей?</p>
                <p>Тепер я люблю Бога – а людей не люблю. Людина для мене надто недосконала. Любов до людини вбила б мене.</p>
                <p>Відповів Заратустра:</p>
                <p>– Що я казав про любов! Я несу людям дарунок!</p>
                <p>– Не давай їм нічого, – промовив святий, – краще візьми в них дещицю й неси разом з ними – це буде їм найбільша втіха, якщо тільки ти й сам тим потішишся!</p>
                <p>А якщо хочеш їм дати, то давай тільки милостиню, і нехай вони самі її просять!</p>
                <p>– Ні, – відповів Заратустра, – милостині я не подаю. Я для цього не досить бідний.</p>
                <p>Святий засміявся з Заратустри й сказав йому так:</p>
                <p>– Що ж, гляди, щоб вони прийняли від тебе твої скарби. Люди не довіряють самітникам і не вірять, що ми приходимо дарувати.</p>
                <p>Наші кроки на вулицях лунають для них надто самотньо. І коли вночі, лежачи в ліжках, вони почують людину, що вже ходить, коли ще й сонце не встало, то, мабуть, питають себе: куди цей злодій скрадається?</p>
                <p>Не йди до людей, залишайся в лісі! Іди вже краще до звірів! Чому ти не хочеш бути таким, як я, – ведмедем серед ведмедів, птахом серед птахів?</p>
                <p>– А що робить святий у лісі? – запитав Заратустра.</p>
                <p>Відповів святий:</p>
                <p>– Я складаю пісні і співаю їх, і коли я складаю пісні, я сміюся, і плачу, й мугичу. Так славлю я Бога.</p>
                <p>Співом, плачем, сміхом і мугиканням я славлю Бога, який є моїм Богом. А що ти несеш у дарунок нам?</p>
                <p>На ці слова Заратустра вклонився святому й сказав:</p>
                <p>– Що ж я вам дам!? Дозвольте мені звідси швидше піти, щоб я не взяв чогось у вас!</p>
                <p>Так розійшлися вони, старий чоловік і молодший, і кожен сміявся, як сміються діти.</p>
                <p>Та коли Заратустра опинився сам, то промовив до свого серця:</p>
                <p>– Буває ж таке! Цей святий старець ще не почув у своєму лісі, що Бог помер!</p>
                <p>З</p>
                <p>Коли Заратустра прийшов до сусіднього міста, що лежало під лісом, то побачив на базарі багато людей – їм обіцяли показати канатоходця. І Заратустра мовив людям таке:</p>
                <p>– Я скажу вам, хто така надлюдина. Людина – це те, що треба подолати. Що ви зробили, аби її подолати?</p>
                <p>Всі істоти досі створювали щось вище від себе, а ви хочете завернути назад цю потужну течію і скоріше ладні вернутися до звіра, ніж подолати людину?</p>
                <p>Що для людини мавпа? Посміховище або нестерпний сором. І тим самим має бути людина для надлюдини – посміховищем або нестерпним соромом.</p>
                <p>Ви пройшли шлях від хробака до людини, та хробачого у вас ще залишилося чимало. Колись ви були мавпами, але й досі у вас більше мавпячого, ніж у будь-яких мавп.</p>
                <p>Навіть наймудріші з вас – це лише суперечність і суміш рослини й химери. Та хіба я кажу вам ставати химерами чи рослинами?</p>
                <p>Ось що скажу я вам про надлюдину!</p>
                <p>Надлюдина – це сенс світу. І нехай ваше жадання скаже: хай надлюдина стане сенсом світу!</p>
                <p>Заклинаю вас, брати мої, лишайтеся вірні світові й не вірте тим, хто вам каже про понадземні надії! То отруйники – байдуже, знають вони про це чи ні.</p>
                <p>Ті вмирущі й самі отруєні зневажають життя, від них уже навіть стомилася земля. Тож нехай вони згинуть!</p>
            </div>
            <div class = "extra-sidebar"></div>   

        <div class = "footer">
            УкрЛіб © 2000 — 2024, Євген Васильєв<br>
            При використанні матеріалів сайту, посилання на УкрЛіб обов'язкове.
        </div>
    </body>
</html>
